<h1>Προϋποθέσεις χρήσης</h1>
<div><h1>Oral-History.Digital</h1>
<p>Για να αποκτήσετε πρόσβαση στα αρχεία και τις συνεντεύξεις που περιέχονται στο Oral-History.Digital και για να χρησιμοποιήσετε τις εκτεταμένες λειτουργίες, πρέπει να εγγραφείτε και να συμφωνήσετε με τους παρόντες όρους χρήσης και την πολιτική προστασίας δεδομένων του Freie Universität Berlin (εφεξής: FU Berlin). Κατά κανόνα, είναι επιπλέον απαραίτητο να υποβάλετε αίτηση ενεργοποίησης των επιμέρους αρχείων και να αποδεχτείτε τους συμπληρωματικούς όρους χρήσης τους. Σημειώστε ότι τα επιμέρους αρχεία ενδέχεται να έχουν πιο περιοριστικούς συμπληρωματικούς όρους χρήσης.</p>
<h3>1. Γενικά</h3>
<p>Το Oral-History.Digital είναι μια πλατφόρμα ευρετηρίασης και έρευνας για ακαδημαϊκές συλλογές οπτικοακουστικά καταγεγραμμένων συνεντεύξεων. Υποστηρίζει και υποβοηθά ιδρύματα συλλογής και ερευνητικά έργα (εφεξής: ιδιοκτήτες αρχείων) στην αρχειοθέτηση, ευρετηρίαση και διάθεση των αρχείων μαρτυριών τους. Προσφέρει επίσης στους ερευνητές τη δυνατότητα να ερευνούν, να σχολιάζουν και να αξιολογούν συνεντεύξεις σε όλα τα αρχεία. Η Πανεπιστημιακή Βιβλιοθήκη του FU Berlin διαχειρίζεται και διευθύνει το Oral-History. Digital. Οι εκάστοτε ιδιοκτήτες/ ιδιοκτήτριες &nbsp;αρχείων είναι υπεύθυνοι/ ες &nbsp;για το περιεχόμενο των επιμέρους αρχείων και για την ενεργοποίηση των χρήσης αυτών.&nbsp;</p>
<h3>2. Σκοπός χρήσης του Αρχείου&nbsp;</h3>
<p>Η πλατφόρμα Oral-History.Digital, οι συνεντεύξεις και το περιεχόμενο τους που είναι ελεύθερο προς χρήση, είναι διαθέσιμα για εκπαιδευτικούς, διδακτικούς και ερευνητικούς σκοπούς μετά την εγγραφή. Απαγορεύεται η χρήση για διαφημιστικούς σκοπούς ή για σκοπούς προεκλογικής εκστρατείας.&nbsp;</p>
<h3>3. Δικαιώματα προστασίας&nbsp;</h3>
<p>Το Oral-History.Digital, τα &nbsp;διαθέσιμα αρχεία και το περιεχόμενό τους, καθώς και το λογισμικό, προστατεύονται από τα δικαιώματα πνευματικής ιδιοκτησίας, προσωπικότητας καθώς και τη νομοθεσία περί προστασίας δεδομένων.&nbsp;</p>
<p>Κατά τη χρήση πρέπει να γίνονται κυρίως σεβαστά τα δικαιώματα προσωπικότητας των συντευξιαζόμενων αφηγητών, να μην κοινοποιούνται δεδομένα τους που χρήζουν προστασίας ή με οποιοδήποτε άλλο τρόπο θίγονται τα συμφεροντά τους.&nbsp;</p>
<h3>4. Υποβολή αίτησης για τη δυνατότητα χρήσης της πλατφόρμας</h3>
<p>&nbsp;Προκειμένου να χρησιμοποιηθεί το Oral-History.Digital και τα περιλαμβανόμενα αρχεία &nbsp;απαιτείται η υποβολή αίτησης σε ηλεκτρονική μορφή, συμπληρώνοντας και υποβάλλοντας το έντυπο εγγραφής. Για λόγους προστασίας δεδομένων, θα σας ζητηθεί να επιβεβαιώσετε την εγγραφή σας μέσω e-mail, ώστε να ολοκληρωθεί η εγγραφή σας.&nbsp;</p>
<p>Στη συνέχεια, μπορείτε να υποβάλετε αίτηση για πρόσβαση στα αρχεία που περιέχονται στο Oral History.Digital. Μετά την επιτυχή επαλήθευση από τους ιδιοκτήτες/ ιδιοκτήτριες των αρχείων, μπορείτε να αποκτήσετε πρόσβαση στα αντίστοιχα περιεχόμενα με τα στοιχεία πρόσβασης στο Oral-History.Digital (διεύθυνση ηλεκτρονικού ταχυδρομείου και κωδικό πρόσβασης).<br>
Τα στοιχεία πρόσβασης πρέπει να αντιμετωπίζονται εμπιστευτικά και να μην διαβιβάζονται σε τρίτους. Σε περίπτωση κακής χρήσης, το FU Berlin έχει το δικαίωμα να ανακαλέσει την άδεια χρήσης του αρχείου και, αν χρειαστεί, να προβεί σε περαιτέρω νομικές ενέργειες.</p>
<h3>5. Επιτρεπόμενη χρήση και Παραπομπή</h3>
<p>Το Oral-History.Digital και τα αρχεία που είναι διαθέσιμα σε αυτό μπορούν να χρησιμοποιηθούν μόνο στο επιτρεπόμενο πλαίσιο και με τον επιτρεπόμενο τρόπο του αντίστοιχου αρχείου.<br>
Για την αναπαραγωγή του περιεχομένου, τη δημόσια πρόσβαση σε αυτό, τη δημόσια αναπαραγωγή του ή τη διαβίβασή του σε τρίτους, πρέπει να ληφθεί ξεχωριστή άδεια από τους ιδιοκτήτες/ ιδιοκτήτριες των αρχείων.<br>
Σε περίπτωση παραπομπών σε δημοσιεύσεις και παρουσιάσεις, πρέπει να αναφέρεται η πηγή. Παρακαλείστε να λάβετε υπόψη σας τον τρόπο παραπομπής που δίνεται για κάθε συνέντευξη, για παράδειγμα όσον αφορά στη συντομογραφία των επωνύμων.</p>
<h3>6. Επεξεργασία του αρχειακού υλικού</h3>
<p>Στο πλαίσιο των παρόντων όρων χρήσης δεν επιτρέπεται η μη εξουσιοδοτημένη επεξεργασία του αρχειακού υλικού. Ως επεξεργασία νοείται η τροποποίηση του περιεχομένου (π.χ. μέσω αποκομμάτων, περικοπών κοκ.) του περιεχομένου. Για την επεξεργασία του αρχειακού υλικού απαιτείται ειδική άδεια απο τους ιδιοκτήτες/ ιδιοκτήτριες των αρχείων.&nbsp;</p>
<h3>7. Ευθύνη</h3>
<p>Ο χρήστης εγγυάται ότι θα χρησιμοποιεί το αρχειακό υλικό αποκλειστικά εντός του πλαισίου των παρόντων όρων χρήσης. Για το σκοπό αυτό πρέπει να λαμβάνει όλα τα απαραίτητα μέτρα για την πρόληψη κατάχρησης του αρχειακού υλικού από τρίτους.&nbsp;<br>
Σε περίπτωση κατάχρησης, ο χρήστης πρέπει να ενημερώσει αμέσως το FU Berlin και τους ιδιοκτήτες/ιδοκτήτιρες του αρχείου, να στηρίξει τη δικαστική ή εξωδικαστική άσκηση των δικαιωμάτων των τελευταίων, να θέσει στη διάθεσή του παρόχου κάθε απαραίτητη πληροφορία, έγγραφα κτλ, καθώς και να αποζημιώσει το FU Berlin και τους ιδιοκτήτες/ιδιοκτήτριες του αρχείου από αξιώσεις τρίτων.<br>
8. Αποκλεισμός ευθύνης<br>
Αποκλείονται οι αξιώσεις αποζημίωσης έναντι του FU Berlin ανεξαρτήτως νομικής αιτίας, εκτός εάν το FU Berlin, οι νόμιμοι εκπρόσωποι ή οι πληρεξούσιοι αντιπρόσωποί του έχουν ενεργήσει με δόλο ή βαριά αμέλεια. O παραπάνω περιορισμός της ευθύνης του παρόχου δεν ισχύει για αξιώσεις αποζημίωσης που προκύπτουν από την εκ μέρους του προσβολή της ζωής, της σωματικής ακεραιότητας, της υγείας ή από την υπόσχεση εγγύησης ποιότητας ή από τη δόλια απόκρυψη ελλείψεων του Aρχείου.<br>
Το FU Berlin δεν ελέγχει το περιεχόμενο των συνεντεύξεων και των μεταδεδομένων που παρέχονται από τους ιδιοκτήτες/ ιδιοκτήτριες των αρχείων, ούτε ελέγχει αν υπάρχουν τα δικαιώματα για την πρόσβαση σε αυτές στο Oral-History.Digital. Η απόκτηση των απαραίτητων δικαιωμάτων για τη δημοσίευση αποτελεί ευθύνη των ιδιοκτητών/ιδιοκτήτριων των αρχείων.<br>
Το FU Berlin και οι ιδιοκτήτες/ ιδιοκτήτριες των αρχείων δεν ευθύνονται για τις γνώμες που αποτυπώνονται στις συνεντεύξεις.</p>
<h3>9. Προστασία δεδομένων</h3>
<p>Στο πλαίσιο της υποβολής αίτησης χρήσης του Oral-History.Digital και με την ενεργοποίηση των επιμέρους αρχείων συλλέγονται προσωπικά δεδομένα. Τα δεδομένα αυτά χρησιμοποιούνται αποκλειστικά και μόνον για εσωτερικούς σκοπούς και δεν κοινοποιούνται περαιτέρω σε τρίτα πρόσωπα χωρίς τη ρητή συναίνεση του χρήστη.&nbsp;<br>
Εάν υποβάλετε αίτηση για πρόσβαση σε ένα αρχείο του Oral-History.Digital, τα στοιχεία εγγραφής σας θα διατεθούν στους υπεύθυνους των αρχείων, οι οποίοι στη συνέχεια θα αποφασίσουν για την πρόσβασή σας. Οι ιδιοκτήτες/ ιδιοκτήτριες των αρχείων έχουν δεσμευτεί έναντι του FU Berlin να μεταχειρίζονται τις πληροφορίες αυτές σύμφωνα με τους κανονισμούς προστασίας δεδομένων.<br>
Συμφωνώντας με τους παρόντες όρους χρήσης, ο χρήστης επιτρέπει στο FU Berlin να επεξεργάζεται, να αποθηκεύει, να αξιολογεί και να χρησιμοποιεί τα δεδομένα που σχετίζονται με τη χρήση, βάσει του νόμου περί προστασίας προσωπικών δεδομένων. Περισσότερες πληροφορίες σχετικά με την προστασία των δεδομένων μπορείτε να βρείτε στις σχετικές σημειώσεις. &nbsp;<br>
Το FU Berlin χρησιμοποιεί το λογισμικό ανοικτού κώδικα Matomo για να αναλύσει και να αξιολογήσει στατιστικά τη χρήση του Oral-History.Digital και των αρχείων που περιέχει. Οι πληροφορίες σχετικά με τη χρήση, που λαμβάνονται με αυτόν τον τρόπο, αποθηκεύονται αποκλειστικά σε διακομιστές του FU Berlin σε ψευδώνυμα προφίλ χρήσης. Συμφωνώντας με τους παρόντες όρους χρήσης και τις πολιτικές προστασίας δεδομένων, συναινείτε σε αυτή τη χρήση.</p>
<h3>10. Εφαρμοστέο δίκαιο και τελικές διατάξεις</h3>
<p>Ισχύει το γερμανικό δίκαιο. Ο τόπος εκπλήρωσης και η αποκλειστική δικαιοδοσία των δικαστηρίων, εφόσον επιτρέπεται από το νόμο, είναι στο Βερολίνο. Το FU Berlin &nbsp;επιφυλάσσεται του δικαιώματος να προβεί στην τροποποίηση ή συμπλήρωση των παρόντων όρων χρήσης με ισχύ εφεξής.<br>
Θα σας ειδοποιήσουμε για τις αλλαγές αυτές στον ιστότοπο <a href="https://www.oral-history.digital/en" target="_blank" rel="nofollow">https://www.oral-history.digital/</a> ή μέσω ηλεκτρονικού ταχυδρομείου και - όπου απαιτείται από το νόμο - θα ζητήσουμε τη συγκατάθεσή σας.</p></div>
